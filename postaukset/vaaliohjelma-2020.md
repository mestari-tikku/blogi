# Tikun vaaliohjelma 2020

Suomi, EU ja vähän muutkin.



## I. Talouspolitiikka

### A. Verouudistukset

Suomessa, EU:ssa ja länsimaissa ylipäätään verotetaan pääsääntöisesti työtä. Tämä on kummallista, koska epäreilut varallisuuserot, joita veroilla koitetaan tasata, liittyvät pääsääntöisesti muuhun kuin työhön. Marxin mielestä kyse oli tuotantovälineiden jakautumisesta. Mutta tuotantovälineitähän voi luoda lisää! Työn teko parempien työvälineiden eteen onkin meritokratiaa parhaimmillaan. Eli rupeaa vain tekemään työtä – vai puuttuuko jotain? Maa, raaka-aineet?

Maan ja luonnonvarojen tuottavuuden omimisessa ei ole mitään meritokraattista. Maanomistus pitää ihmiset tiukasti ylipitkän palkkatyön pihdeissä, luonnonvarojen jakaminen tuottaa negatiivisia ulkoisvaikutuksia ja jakaa sen tuotot niille onnekkaille joille tuottavaksi osoittautuneet maa-alueet ovat päätyneet.

Ohjelmani pyrkii tasoittamaan näiden vinoumien haittoja.

#### 1) Maavero

Henry George ihmetteli jo 1800-luvun lopulla, miksi kohonnut elintaso ei ollut vähentänyt taloudellista ahdinkoa. Vastaus oli yksinkertainen: maan vuokra. Jossain, useimmiten työn lähellä, pitää asua, ja se maksaa. Hintoja rajoittava pullonkaula on juurikin se ahdinko, mikä pienituloisimmat kaupungissa kokevat. Hintataso kohoaa aina siihen asti, että jollekin se on yksinkertaisesti liikaa.

Ehdotan, että maaveron tuotot jaetaan vuosittain perustulona Suomen kansalaisille. Tämä tasottaisi epäsuhtaa, joka pitää suurta osaa kansasta niukkuudessa ja koko kansaa tulotasoahdistuksessa. Se jakaisi (yksilön näkökulmasta) ansaitsemattoman maan arvon nousun tasan koko kansalle.

Maaveron logiikan voi yleistää myös muihin rajallisiin, kulumattomiin hyödykkeisiin. Radiotaajuudet, web-osoitteet, tekijänoikeudet ja patentit kaipaavat yhtä lailla maan verotusta. Joitain näistä verotetaan jo, jotkut pääsevät vähemmällä.

#### 2) Resurssiverot

Tuotantovälineiden valmistamiseen tarvitaan maan lisäksi raaka-aineita. Jos niitä on rajallisesti, on kyse luonnonvaroista – en laskisi ilmaa tai suolavettä raaka-aineeksi.

Raaka-aineet eivät olleet aluksi kenenkään virallisessa omistuksessa.

Merkittävä osa raaka-aineista on päätynyt omistajalleen vähän kuin vahingossa. Esimerkki tästä on kulta, jonka olemassaolosta kukaan ei tiennyt. Alaska myytiin Yhdysvalloille pilkkahintaan. Koska kyse oli juuri _myynnistä_, ei sen jälkeinen tieto vaikuttanut siitä yhteisölle siirtyneeseen arvoon. Myöhemmin alueelta löytyi öljyä, jonka arvokkuudesta tuskin oltiin tietoisia myyntihetkellä. Varallisuus vaihtoi omistajaa täysin sattumalta.

Luonnonvaroista saadun ansaitsemattoman hyödyn tasoittamiseksi ehdotan öljy-, kivihiili-, turve- ja maakaasuveroa.

Verot toteutettaisiin hieman arvonlisäveroa mukaillen: jokainen yritys, joka tuottaa fossiilisia polttoaineita, joutuisi maksamaan kaikesta myynnistä tietyn prosentin veroa, esimerkiksi 40%.

Talousteoreettisesti tämä vastaisi 40% kohonneita tuotantokustannuksia. Markkinat vääristyvät, mutta hyvällä ja ennustettavalla tavalla. Vaihtoehtoisten energiamuotojen tuotanto tulee suhteessa halvemmaksi, fossiilisia käytetään vähemmän.

Päästökauppojen, CO2-laskurien ja muiden päästöarviometodologioiden ongelmat johtuvat kaikki yhdestä syystä: ne ovat liian kaukana päästölähteistä. Sen takia niitä on vaikea laskea, niitä on helppo kiertää ja . Resurssiverot ovat helppoja toteuttaa, niitä ei voi kiertää ja ne vaikuttavat todella suoraan fossiilisten polttoaineiden kulutukseen.

Haittaamattomien ja uudiskäyttöisten raaka-aineiden tuotantoon ei pyritä verotuksella vaikuttamaan. Niiden ansaitsemattoman tulon jakamiseksi voidaan käyttää kahta eri verotustapaa. Ensimmäinen olisi samanlainen kuin fossiilisten verotus, mutta alemmalla veroprosentilla. Se vähentäisi tuotantoa jonkin verran, mutta jakaisi tuottoja pidemmälle aikavälille. Toinen vaihtoehto olisi nykyistä yhteisöveroa vastaava vero, mutta korkeampi. Se ulosmittaisi tuotoista suurimman osan yhteiskunnalle. Haittapuolena olisi nopeat tuotot, jotka saattaisivat huveta. Etuna olisi markkinaneutraalius.

Molemmat tavat ovat joka tapauksessa parempia kuin nykyinen, ostohetken tietoon ja markkinatilanteeseen perustuvat menetelmät.

### B. Tullimaksupohjainen perustulokehitysapu

Länsimaiden ja kehittyvien maiden välinen kauppa on pahasti epätasapainossa. Surkeat työolot ja nälkäpalkka polkevat kehittyvien maiden tuotannon hintatason todella alas; länsimaiden lainsäädännöllä suitsittu talous ei pärjää kilpailussa halpatuotannon kanssa. Molemmat kärsivät, joskin eri tavalla. Kehittyvän maan kansa kärsii huonoista työoloista, köyhyydestä ja työn hedelmien karkaamisesta käsistä. Länsimainen tavan kansalainen joutuu pelkäämään työnsä puolesta ja totuttelemaan saavutettujen etujensa hitaaseen mutta vääjäämättömään murenemiseen.

Ilmiötä voisi kutsua tuotantoparatiisiksi. Pääoman tavoin tuotanto karkaa kauas sääntelyn ulottumattomiin. Ilmiö nakertaa niin taloutta kuin uskoa yhteiskuntaan.

Tasoittumisen ollaan ajateltu tapahtuvan spontaanisti. Tuotantoparatiisien ongelma ratkeaa kuitenkin vasta silloin kun kehittyvien maiden tuotantokustannustaso nousee. Vuosikausien odotuksen jälkeenkin korjausliike tuntuu olevan hidas ja alkuvaiheessa. Itä-Saksa, Viro, Bangladesh ja muut vapaakauppa-alueille ulotetut alueet eivät ole kuroneet eroa merkittävästi kiinni.

Kolikon toinen puoli on toki poliittinen työ ja aktivismi kehittyvissä maissa. Se on äärettömän arvokasta. Länsimaiden rooli siinä voi olla kuitenkin vain rajallinen. Lobbaustaisteluun finanssi-intressejä vastaan ei kannata lähteä. Myöskään yksittäisten kuluttajien päätökset eivät mahda juuri mitään, sillä tuottavien yritysten intresseissä on keskeisesti epäkohtien pimittäminen ja aiheen välttely. Se on toiminut ja tulee toimimaan hyvin.

Suomen, EU:n tai muun kehittyneen talouden ensisijainen vaikuttamiskeino onkin niiden oman vaikutusvallan vähentäminen. Tämä tapahtuu omaa kysyntää vähentämällä. Helppo tapa toteuttaa tämä on tullimaksut. Siksi ehdotankin yhtenäistä tullimaksua EU:n ulkopuolisille tuotteille.

Mennessään kerääjävaltiolle tullimaksut muodostavat kuitenkin vangin dilemman: kullekin valtiolle on edullista kerätä mahdollisimman paljon tullimaksuja, ei vain tasatakseen eroja palkkatasoissa. Ylikorkea tullitaso asettaa länsimaiset yritykset epäreiluun etulyöntiasemaan. Jos tuotot sen sijaan suunnataan muualle, tilanne on tasapainossa. Valtiolla ei ole muuta intressiä korottaa tullimaksuja korkeammalle kuin oman työllisyyden ylläpito vaatii.

Tutkimusten mukaan perustulo on erittäin tehokas tapa vähentää köyhyyttä kehittyvissä maissa. Se on yksinkertaisuudessaan myös vähiten altis (joskaan ei immuuni) korruptiolle. Perustulo jakaa tehokkaasti rahaa ja valtaa kansalle, kun korruptoitunut valtio ei siihen kykene. Esimerkiksi kehitysapua on kritisoitu tehottomuudesta sekä kehittyvien talouksien haittaamisesta. Perustulo ei kärsi kummastakaan ongelmasta.

Ehdotuksessani kehitysapu korvattaisiin tullivastikkeisella perustulojärjestelmällä. Kaikki EU:n ulkopuoliset valtiot maksaisivat esimerkiksi 25% tullimaksua. Tuotot jaettaisiin valtioille sillä ehdolla, että ne jaettaisiin kansalaisille kuukausittain tasan. Mikäli valtio epäonnistuu tässä, EU ulosmittaa tuotot. Prosessi on yksinkertainen ja suhteellisen helppo valvoa.

Samanlaista järjestelmää voisi kokeilla myös kehittyneiden maiden kanssa. Tullien taso sovittaisiin yhdessä toisen valtion kanssa, ja erotus menisi vähemmän tulleja maksaneelle valtiolle. Tämä saattaisi mahdollistaa esimerkiksi vapaamman kaupan EU:n ja Yhdysvaltojen välille.



### C. Sijoitukset yhteiskuntaan





## II. Sosiaaliset uudistukset

Valtiokirkon lakkauttaminen.



## III. Maanpuolustus, ulkopolitiikka etc.

### A. Vapaaehtoinen asepalvelus

Nykyinen maanpuolustusjärjestelmä on epätasa-arvoinen ja perustuu pakkotyöhön. Molemmat aspektit ovat ongelmallisia. Siksi .

Suomessa vapaaehtoinen maanpuolustustahto on suhteellisen korkealla. Siksi vapaaehtoisuuteen siirtyminen . Motivointi perustuisi taloudelliseen hyötyyn, statukseen ja koulutuksen hyödyllisyyteen (!!) mitkä ovat ehdottomasti parempia kuin kannustumia kuin vuosi vankilassa. Parempi motivaatiopohja tuottaisi myös parempia tuloksia.

Ehdotan asteittaista siirtymistä vapaaehtoiseen asepalvelukseen. Jokainen askel vie kohti reilumpaa ja paremmin toimivaa yhteiskuntaa, ja tarvittaessa vain osa voitaisiin toteuttaa.

1. Päivärahojen asteittainen nosto palveluspäiviltä 180–350
   - Seurataan vaikutusta, hiljalleen pidempään palvelukseen pakottamisen pitäisi kadota ilmiönä => Motivaatio aitoa
   - Pidempään palvelukseen kilpailua
2. Siviilipalveluksen lyhentäminen 350 päivään
   - Ei syytä "päästä helpommalla"
   - Reiluuden kokemus parantaa motivaatiota ja tuloksia
3. Palveluspäivien 180-350 tekeminen vapaaehtoisiksi
   - Lyhyempään palvelukseen ei enää tunkua
   - Vapaaehtoisuus parantaisi motivaatiota
4. Siviilipalveluksen lyhentäminen 180 päivään
   - Siviilipalvelukseen menee enemmän ihmisiä kuin 
5. Palveluspäivien 0-180 päivärahojen nostaminen
   - Tavoitteena kaikkien motivoituminen
6. Palveluksen tekeminen vapaaehtoiseksi
7. Kutsunnat vapaaehtoisiksi tai koko pakollisiksi ikäluokalle



### B. Puolustusliitot

Pohjoismainen puolustusliitto



## IV. Teknologia

### A. Vapaa lähdekoodi julkisissa palveluissa

